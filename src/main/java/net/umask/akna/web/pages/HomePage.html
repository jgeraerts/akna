<?xml version="1.0" encoding="UTF-8"?>
<html xmlns="http://www.w3.org/1999/xhtml" xmlns:wicket="http://wicket.apache.org/dtds.data/wicket-xhtml1.4-strict.dtd"
      xml:lang="da" lang="da">
<head>
    <title></title>
</head>
<body>
<wicket:extend>
    <h1>Welkom</h1>

    <p>Een klein meisje slaat haar mama gade in de keuken, terwijl die bezig is aan het avondeten. Na een poosje vraagt
        de kleine spruit: “Mama, waarom snijdt ge eigenlijk altijd de tjoepkes (eindjes) van de worst?”</p><br/>

    <p>“Tja,” zegt mama, “dat weet ik eigenlijk niet. Ik heb het mijn moeder altijd zo zien doen. Weet ge wat, als we
        zondag bij de bomma op bezoek gaan, zal ik het haar vragen.”</p><br/>

    <p>Kleine meisjes vergeten zoiets niet gauw en die zondag herinnert ze er haar moeder aan. “Juist,” zegt mama, “kom,
        we gaan het haar meteen vragen.”</p>        <br/>

    <p>Bomma is in de keuken bezig een lekkere tas koffie te zetten voor bij de taart, als haar dochter en kleindochter
        bij haar komen staan. “Moeder, waarom snijdt ge altijd de tjoepkes van de worsten voor ge ze bakt?”, vraagt de
        mama.</p>               <br/>

    <p>“Awel, dat ik het eigenlijk niet weet. Mijn moeder deed het ook altijd zo. Zij heeft mij leren koken en ik heb
        dat van haar overgenomen. Maar als ge wilt, zullen we het haar na de koffie gaan vragen.”</p>    <br/>

    <p>Overgrootmoeder leeft immers nog, is al stokoud en bijna doof, en wordt verzorgd in een bejaardentehuis in de
        buurt. Halverwege de namiddag komt haar familie eens langs. Na wat gekeuvel, pardon, geschreeuw in het
        hoorapparaat, komen de worstjes ter sprake.</p>   <br/>

    <p>“Meme?” begint de kleinste. “Ik zag mama deze week de tjoepkes van de sosissen snijden voor ze in de pan gaan.
        Mama wist niet waarom eigenlijk, en bomma weet het ook niet. Ze zeggen dat ze u dat altijd zien doen
        hebben.”</p>       <br/>

    <p>“Wa zegde mijn kind?” vraagt overgrootmoeder.</p>     <br/>

    <p>“Waarom dat ge de tjoepkes eigenlijk altijd van de sosissen snijdt voordat ge ze in de pan doet!” brult de
        bomma.</p>              <br/>

    <p>“Aaaai mennekes, bakte gijlie nog altij in da klein penneken?!” roept overgrootmoeder uit…</p> <br/>

    <p>Door de open kijk van dit meisje komen ze erachter dat het een gewoonte is die nergens toe dient. In de praktijk
        krijgen we vaak gelijkaardige vragen, routinematige handelingen waar we zelf niet meer bij stil staan, maar die
        voor een student vroedvrouw of een toekomstige mama of papa niet zo evident zijn. Deze vragen moeten we niet
        wegwuiven of weglachen omdat we niet altijd het antwoord weten. Het moet een uitdaging zijn om hier bij stil te
        staan en ons handelen in vraag te stellen, zodat we tot een betere zorg kunnen komen. Dit programma heeft als
        doel het kritisch denken aan te moedigen.</p>

    <p>Binnen dit programma kan je kiezen uit verschillende casussen. Elke casus bestaat uit een aantal vragen met mogelijke antwoorden. Het is niet zo dat er altijd een goed of een fout antwoord is, het is vooral de bedoeling dat je hier even bij stilstaat en erover nadenkt. Het is dus niet zo dat je in dit programma een kant en klare oplossing krijgt voor een bepaald probleem. Er wordt na elke vraag wel feedback gegeven, waarin opmerkingen of bedenkingen staan die in de literatuur naar voor komen. Dit programma heeft vooral als bedoeling om te laten voelen dat er in de zorg geen ‘kookboekbenadering’ mag gebruikt worden, maar dat je in elke situatie weer een afweging moet maken om te besluiten wat de beste keuze is in deze situatie, voor dit koppel of deze vrouw, op dit moment, met de literatuur die voor handen is, de ervaring die je hebt, de keuze van de vrouw en de middelen die je ter beschikking hebt.</p>

</wicket:extend>

</body>
</html>
